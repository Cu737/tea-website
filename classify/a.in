〖引 言〗
海雨天风育妙香，功同犀角性寒凉。
蓝姑济世传佳话，赢得苍生寿且康。
〖焚 香〗
凝神静气意通灵，天籁悠扬喜共听。
一炷心香同默祷，感恩先圣著茶经。
〖鉴 茶〗
芽头肥壮好茶针，素洁如银贵比金。
本色天然精采制，纤尘不染鉴其心。
〖用 水〗
鸿雪洞中生乳泉，千秋不竭尚涓涓。
贮之玉瓮何甘冽，好煮香芽献众仙。
〖温 杯〗
琉璃杯具映星眸，皎洁晶莹美尽收。
洗涤加温心益细，流云拂月自轻柔。
〖投 茶〗
仙芽拨动巧分香，玉指纤纤引兴长。
浓淡因人虽有别，知多知少不心慌。
〖匀 香〗
芽毫浸润故山泉，妙手匀香一笑妍。
慢转轻摇会心处，清眸如水证前缘。
〖赏 茶〗
晴空飞瀑散幽香，舞动灵芽韵味长。
宛见仙娥天上降，婷婷玉立水中央。
〖奉 茶〗
太姥山中出白茶，一杯在手远浮华。
愿君从此心田润，日日都开幸福花。
〖品 茶〗
拂面春风笑靥开，味同甘露润灵台。
名山有约茶缘在，一往情深等你来。